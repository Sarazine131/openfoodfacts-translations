<div><i>I partnerskab med <a href="https://eren.univ-paris13.fr/index.php/fr/"><i>EREN</i></a> (The Nutritional Epidemiology Research Team -&nbsp; Inserm/Inra/CNAM/University of Paris) opfordrer<a href="https://world.openfoodfacts.org/">Open Food Facts</a> sine bidragsydere til at føje alle tandhygiejneprodukter til <a href="https://world.openbeautyfacts.org/">Open Beauty Facts</i></a>-databasen.</i>

<img src="https://blog.openfoodfacts.org/wp-content/uploads/2022/05/operation_toothpaste_2000x1000.png" alt="Operation Tandpasta" width="600" height="300">

Tandbørstning er et ritual, som gentages dagligt. Hver dag, over flere omgange, bruge vi tandpasta eller mundskyl for at sikre mundhygiejnen. Deres ingrediensoversigter er dog ofte omfattende og komplekse. Nogle afslører tilstedeværelsen af tilsætningsstoffer, såsom sødestoffer eller titaniumdioxid, hvis langsigtede virkninger ikke kendes.

<b>Forskere er nu interesseret i eksponering for tilsætningsstoffer gennem mad, men også tandpasta, når der børstes tænder.</b> Til dette er det nødvendigt, at alle tandpastaer og mundskyllemidler føjes til <a href="https://world.openbeautyfacts.org/" style="text-decoration-line: none;">Open Beauty Facts</a>- databasen, for at få en præcis idé om sammensætningen af disse produkter på markedet.

EREN-forskere (opfinderne af Nutri-Score, som Open Food Facts har samarbejdet med i mange år) vil krydshenvise de data, som er indsamlet takket være dig, med data fra <a href="https://etude-nutrinet-sante.fr/">NutriNet-Santé</a>-kohorten. Dette vil give indsigt i de langsigtede virkninger af mundhygiejneprodukter.

Dette vil også give alle mulighed for at vælge deres tandpasta eller mundskyl på mere informeret vis.
&nbsp;
<div style="padding:1em;background-color:#eff;border:1px solid #cdd">

<b>Længe leve deltagende videnskab!</b>

<b>Open Food Facts elsker videnskab,</b> og endnu mere, når alle kan deltage! Operation Tandpasta er ét af de tiltag, som udføres som en del af projektet <i>Brug af borgerdatabasen Open Food Facts inden for Nutrinet Santé-kohorten</i>, vinder af <a href="https://u-paris.fr/science-et-recherche-participative-8-projets-finances/" style="text-decoration-line: none;">opfordringen til Participatory Sciences-projekter fra University of Paris</a>, der har til formål at involvere borgerne i indsamlingen af data, i deres fortolkning og/eller i samproduktionen af forskningsprojektet.

</div>
Man kan deltage på 2 måder:
&nbsp;

<b>Tag et foto af din tandpasta</b>

<a href="https://world.openbeautyfacts.org/open-beauty-facts-mobile-app" style="text-decoration-line: none;">Installér Open Beauty Facts-appen</a> for at skanne og tilføje fotos af tandpastatube og/eller mundskyl.

<i>Nødvendig tid: 3 minutter, som at børste tænder!</i>

<b>Udfyld oplysningerne i produktbladene</b>

Opret en konto på <a href="https://world.openbeautyfacts.org/" style="text-decoration-line: none;">Open Beauty Facts</a>-webstedet (har man allerede en Open Food Facts-konto, er det det samme) for at færdiggøre tandpastaproduktbladene jf. de modtagne fotos.
<ul>
 <li>Vælg en tandpasta, hvis ingredienser endnu ikke er blevet udtrukket.</li>
 <li>Klik øverst til højre på "Redigér produkt"</li>
 <li>Vælg og/eller beskær fotos indeholdende ingredienserne</li>
 <li>Klik på knappen "Udtræk ingredienser"</li>
 <li>Tjek at udtrækket er korrekt, og korrigér evt. listen</li>
 <li>Gem ændringerne</li>
</ul>

<i>Nødvendig tid: Efter behag! (2 til 3 minutter pr. produkt)</i>

<b>På forhånd tak til alle for jeres deltagelse! Vi regner med dig!</b>
<div style="padding:1em;background-color:#eff;border:1px solid #cdd">

<b>En opfordring til tandpasta- og kosmetikproducenter</b>

Du kan også deltage i operationen og gennemsigtigheden af produktinformation ved at indsende foto og information om dine produkter vha. <a href="https://world.pro.openfoodfacts.org/" style ="text-decoration-line: none;">Open Food Facts-producentplatformen</a> (der også fungerer for kosmetik). Platformen gør det nemt at indsende fotos og data med en Excel-tabel i ethvert format, <a href="https://blog.openfoodfacts.org/en/news/real-time-product-data-from-producers-on-open-food-facts-thanks-to-the-new-equadis-integration" style="text-decoration-line: none;">eller automatisk via Equadis</a>.

F.eks. indsender Unilever allerede automatisk og i realtid information om alle sine fødevarer, men også kosmetik, til Open Food Facts og Open Beauty Facts.

<img src="https://blog.openfoodfacts.org/wp-content/uploads/2022/05/toothpastes_signal_1.png" alt="Toothpastes" width="600" height="155">

<a href="https://world.openbeautyfacts.org/brand/signal">Signalmærketandpasta på Open Beauty Facts</a>

</div>
<br type="_moz">
<img src="https://blog.openfoodfacts.org/wp-content/uploads/2022/05/operation_dentifrice_2000x1000.800.png" alt="Åbn tandpastatuben for at fremme videnskaben!">

</div>
