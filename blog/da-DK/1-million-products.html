<h3>1 million produkter og 1 million tak til alle Open Food Facts-bidragsydere!</h3>
<p>Open Food Facts har nu 1 million fødevarer verden over! En kæmpe tak til de titusinder af personer, som siden 2012 har tilsluttet sig Open Food Facts-projektet, og som har tilføjet og fotograferet produkter og angivet deres oplysninger i vores store Wikipedia over fødevare!</p>
<p>Takket være dig har vi været i stand til at opbygge den største åbne database over fødevarer i verden.</p>
<p>Det er en borger- og samarbejdsdatabase, da fødevarer er alles anliggende - ikke kun agro-fødevareindustriens og de offentlige myndigheders - og vi kan alle være aktører for at skabe større gennemsigtighed.</p>
<p>Det er en gratis, åben og offentlig database, da information om fødevarer er af almen interesse, og den derfor skal være offentlig og frit kunne genbruges af alle til alle formål: Etiketforståelse og produktsammenligninger til forbrugere, men også videnskabelig forskning, journalistiske undersøgelser, datadrevet offentlig politik mv.</p>
<p>Det er en non-profit samarbejdsdatabase uafhængig af branchen for at sikre, at den generelle interesse forbliver vores eneste rettesnor.
</p><p>Det er en åben base for alle typer produktinformation, hvori vi tilføjer flere og flere felter til flere og flere domæner, så det kan løse alle de spørgsmål, som er relateret til fødevarer, såsom dem, som påvirker vores helbred, miljø og samfund.</p>
<p>Det er en global database, der skal tackle disse spørgsmål globalt og tilskynde til formidling af bedste praksis rundt om i verden.</p>
<p>Open Food Facts er et godt eksempel på, at enhver af os kan udvirke forandringer:</p>
<ul>
<li>med vedkommendes egne valg vha. Open Food Facts-mobil-appen eller en af de mange andre applikationer, som benytter vores database.</li>
<li>ved at deltage i opbygningen af et fælles gode, tilføje produkter eller udfylde oplysninger på Open Food Facts.</li>
</ul>
<p>At nå 1 million produkter er en stor succes og en stor belønning for indsatsen fra hver af os over de seneste 7 år. Vi kan samlet være meget stolte af det. En million tak til alle jer, som er involveret i projektet eller støtter det!</p>
<p>Der er selvfølgelig stadig meget at gøre, og vi behøver din hjælp:</p>
<p>For at fortsætte med at udvide databasen vha. Open Food Facts-appen og produkttilføjelser.</p>
<p>For at sikre projektets bæredygtighed ved at donere til Open Food Facts-foreningen for at hjælpe os med at finansiere vores handlinger i 2020.</p>
