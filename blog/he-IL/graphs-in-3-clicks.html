	
  <b>אם תמונה שווה 1000 מילים, היא שווה גם 1000 ספרות!
  </b> מעתה ניתן ליצור תרשימים בקלות כדי להציג את הנתונים באופן חזותי לפי בחירתך ועבור המוצרים שמעניינים אותך מתוך אלו שאספנו לתוך <a href="https://world.openfoodfacts.org">Open Food Facts</a>.
  <br>
  <br>
  בפועל, השלמתי את טופס החיפוש המתקדם (שבאתר נקרא <a href="https://world.openfoodfacts.org/cgi/search.pl">חיפוש ותרשימים מתקדמים</a>, הקישור משמאל למעלה) כדי לאפשר לך לצפות במוצרים שתואמים לתנאי החיפוש שלך (שם, קטגוריות, תוויות, מותגים והרכב תזונתי) בצורה חזותית.
  <br>
  <br>
  המוצרים מונחים על 2 צירים לבחירתך. לצורך ההדגמה אלו יכולים להיות חומרי הזנה כלשהם או מספר התוספים.
  <br>
  <br>
  למשל, כך ייראה תרשים אם בוחרים לייצג את המשקאות הקלים שנאספו במסגרת <a href="https://world.openfoodfacts.org/operation-sodas">„מבצע המשקאות הקלים”</a> לפי תכולת הסוכר ומספר התוספים שבהם:
  <br>
  <br>
  <a href="https://world.openfoodfacts.org/cgi/search.pl?action=process&amp;tagtype_0=categories&amp;tag_contains_0=contains&amp;tag_0=sodas&amp;sort_by=product_name&amp;page_size=20&amp;axis_x=sugars&amp;axis_y=additives_n&amp;graph_title=Sugars%20and%20additives%20in%20sodas&amp;series_organic=on&amp;series_fairtrade=on&amp;series_with_sweeteners=on&amp;generate_graph_scatter_plot=1">
    <img title="סוכרים ותוספים במשקאות מוגזים" src="https://fr.blog.openfoodfacts.org/images/sucres_et_additifs_dans_les_sodas.png" alt="סוכרים ותוספים במשקאות מוגזים" width="634" height="403" vspace="10" style="border:1px solid;">
  </a>
  <br>
  <br>
  בעת יצירת תרשים מיד יתקבל 
  <a href="https://world.openfoodfacts.org/cgi/search.pl?action=process&amp;tagtype_0=categories&amp;tag_contains_0=contains&amp;tag_0=sodas&amp;sort_by=product_name&amp;page_size=20&amp;axis_x=sugars&amp;axis_y=additives_n&amp;graph_title=Sucres%20et%20additifs%20dans%20les%20sodas&amp;series_organic=on&amp;series_fairtrade=on&amp;series_with_sweeteners=on&amp;generate_graph_scatter_plot=1">קישור לתרשים
  </a> שמאפשר לך לשתף אותו ברשתות חברתיות, דוא״ל וכו׳.
  <br>
  <br>
  התרשים שבאתר הוא דינמי: בעת מעבר עם העכבר מעל כל נקודה, ניתן לראות את המוצר המתאים עם קישור לדף הפירוט המלא עליו.  <br>
  <br>
  בהתאם למוצרים המיוצגים, ניתן לבחור את הצירים הרלוונטיים ביותר, למשל, תכולת השומן והמלח לבשרי מעדניות, פחמימות ושומנים לדגני בוקר, וכו׳…  <br>
  <br>
  <b>אפשרויות תרשימים נוספות
    <br>
  </b>
  <br>
    תרשים „ענן הנקודות” הוא סוג התרשים הראשון שניתן ליצור ישירות ב־Open Food Facts. כמובן שניתן ליצור עוד רבים אחרים על ידי הורדת נתונים וניתוחם באמצעות כלי תוכנה כמו Libre Office,‏ Open Refine או Excel. אך אותי בעיקר מעניין ליצור מיצגים חזותיים ישירות בקלות ב־Open Food Facts: ‏2 צעדים פחות (הורדת הנתונים והייבוא שלהם לתכנית חיצונית) מאפשרים הנגשה של מיצגים חזותיים לקהל הרחב ביתר קלות.
  <br>
  <br>
  לפיתוח יכולות ציור תרשימים ב־Open Food Facts יש יתרון נוסף: נוכל לדמיין תכונות שמותאמות במיוחד למוצרי מזון. למשל, מעניין אותי להוסיף תרשים כדי להציג בצורה חזותית את צבעי המאכל בהם משתמשים במוצרים בתור „תרשים עוגה”, כאשר הצבע של כל פרוסה יחושב לפי שילוב כלשהו של צבעי מאכל. לגבינות שהמעטפת החיצונית שלהן צבועה בקרמינים (אדום) ובאנאטו (צהוב), תופיע פרוסה כתומה וחביבה.
  <br>
  <br>
  <b>ומה הם הרעיונות שלך?
    <br>
  </b>
  <br>
  איזה סוג של ייצוג חזותי מעניין אותך ליצור עם הנתונים של Open Food Facts ברור מאליו שלתרשימי עוגה יש מקום משלהם ב־Open Food Facts. ;-)
  <br>
  <br>
  אילו נתונים נוספים יכול להיות מעניין להציג חזותית על צירי „ענן המוצרים”?
  <br>
  <br>
  אם הצלחת לייצר מיצגים חזותיים מעניינים, ניתן לשתף אותם בתגובה על המאמר הזה, מאוד מעניין אותי לראות איך תכונה שכזאת יכולה לשרת ולהביא תועלת.
  <br>
  <br>
  לתשומת לבך: בטרם פרסום תרשים שנוצר עם הנתונים, מומלץ להסתכל על המוצרים התואמים בנקודות הקיצוניות ביותר. תמיד יכולות להיות שגיאות בנתונים כך שאם ערך נראה גבוה מאוד או נמוך מאוד כדאי לגשת ולבדוק שוב.
