<h1>איך מיזם Open Food Facts יכול לסייע בצמצום אשפה ושיפור המיחזור</h1>

<p><img src="https://lh3.googleusercontent.com/R309k46qKfglfiB6iAXzYGy1o-MbI1oHGVuLRvF-1sYzUGTSOvbuxYAgprLtTopsehxiTo4qyAEbG6CdU8OgffOJsWVbbXw101GY3FPQn_8l8UzgBUN8a8Zqf3ogdenxE1Hmz1DT0u98x7bYXzjZvIyfIsPL17ou28c0Cib80xoKnS1puW1w8Cb8PA" alt="" width="602" height="400" /></p>
<p><a href="https://www.pexels.com/fr-fr/photo/bouteilles-en-plastique-assorties-802221/" target="_blank" rel="noreferrer noopener">מקור התמונה</a></p>
<p>בניגוד לאמונה הרווחת, רוב האשפה שאנו מייצרים אינה ממוחזרת אלא נטמנת או נשרפת. <strong>ברחבי העולם </strong><a href="https://www.circularity-gap.world/2022" target="_blank" rel="noreferrer noopener"><strong>פחות מ־10%</strong></a><strong> ממשאבי הפסולת שלנו ממוחזרים</strong>, בין אם כי לא ידוע כיצד למחזר את החומר או כי איננו נאסף.</p>
<figure><img src="https://blog.openfoodfacts.org/wp-content/uploads/2022/10/2-1-1024x1024.png" alt="" width="355" height="355" /></figure>
<figure><img src="https://blog.openfoodfacts.org/wp-content/uploads/2022/10/4-1-1024x1024.png" alt="" width="356" height="356" /></figure>
<p>לעומת זאת, הפחתת השפעת האשפה חיונית לרבים מאתנו: <strong>29%</strong> מהצרפתים סבורים שניהול אשפה הוא אחד מנושאי איכות הסביבה הבוערים ביותר (מקור: <a href="https://librairie.ademe.fr/cadic/6912/dechets-chiffres-cles-lessentiel-2021-011723.pdf?modal_token=cf05bd2bb8c7c368fc0c747d21edea56&amp;modal=true&amp;cookies_allowed=true&amp;open=true&amp;firstname=&amp;lastname=&amp;email=raphael0202%40yahoo.fr&amp;rgpd=on&amp;submitted=1" target="_blank" rel="noreferrer noopener">Ademe</a>).</p>
<p>כיוון ש<strong>פסולת מזון מהווה את רוב הפסולת</strong> שאנו מייצרים כפריטים, Open Food Facts יכולה לתמוך בצורה משמעותית בהפחתת הפסולת ושיפור המיחזור על ידי:</p>
<ul>
<li>מתן האפשרות לצרכנים למצוא <strong>חלופות עם פחות אריזה למוצרים</strong> או עם אריזות שקל יותר למחזר. ניתן כבר לבצע זאת דרך <a href="https://world.openfoodfacts.org/open-food-facts-mobile-app" target="_blank" rel="noreferrer noopener">היישומון שלנו</a>, מכיוון שהאריזה כלולה בחישוב ה־<a href="https://world.openfoodfacts.org/eco-score-the-environmental-impact-of-food-products" target="_blank" rel="noreferrer noopener">Eco-Score</a>.</li>
</ul>
<ul>
<li><strong>אספקת נתונים מפורטים על כל קטגוריית מוצרים</strong>: אלו נתונים מהותיים לרשויות ציבוריות, יצרנים וצרכנים כדי שיכירו את האריזות שמשתמשים בהן בקטגוריות מסוימים (למשל חלב).</li>
</ul>
<figure><img src="https://blog.openfoodfacts.org/wp-content/uploads/2022/10/knowledge-panel-eng.jpg" alt="" width="379" height="413" />
<figcaption>נתוני אריזה<a href="http://world.openfoodfacts.org/open-food-facts-mobile-app" target="_blank" rel="noreferrer noopener"> ביישומון Open Food Facts </a></figcaption>
</figure>
<p>כדי להגיע ליעד הזה, אנחנו חייבים לקבל מידע מפורט על האריזות של כל אחד ואחד מהמוצרים, כולל הצורה (קופסה, בקבוק), החומר (פלסטיק PET, זכוכית וכו׳), הנחיות מיחזור וגם (אם ניתן) המשקל של כל רכיב באריזה. מאז 2012,<strong> אפשר להוסיף פרטי אריזה ב־Open Food Facts</strong>, אך איננו תומכים בסכמת האריזה המחודדת שמופיעה לעיל. בעקבות המחסור בנתונים מאורגנים, פרטי האריזה בקושי נלקחים בחשבון בעת חישוב ה־Eco-Score ב־Open Food Facts.</p>
<p><strong>ב־ADEME (הסוכנות הצרפתית לאיכות הסביבה) החליטו לסייע לנו להתמודד עם האתגר הזה</strong> על ידי מימון מיזם ליצירת דגם הנתונים החדש הזה לאריזות, כדי לשפר את המנשקים לתיעוד האריזות באתר ובדפדפן ולארגן את אוסף פרטי האריזות המפורטים<strong> עבור 10,000 המוצרים הנפוצים ביותר בצרפת</strong>!</p>
<h5>כדי לאסוף את המידע הזה, אנו נזדקק לקהילת Open Food Facts כדי לסייע לנו לקדם את שקיפות האריזות.</h5>
<h5>בקרוב נפרסם מידע נוסף על הפעילות הזאת, כדאי להצטרף ל־<mark><a href="http://openfoodfacts.slack.com" target="_blank" rel="noreferrer noopener">Slack</a></mark>שלנו (לערוץ ‎#packaging) אם האתגר הזה מעניין אותך! 🙋&zwj;♀️ 🙋 🙋&zwj;♂️</h5>
