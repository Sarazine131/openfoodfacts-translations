<h3>מיליון מוצרים ומיליון תודות לכל מתנדבי Open Food Facts!</h3>
<p>כמות המוצרים מכל רחבי העולם ב־Open Food Facts עומדת על מיליון! תודה ענקית לעשרות אלפי האנשים שהצטרפו למיזם Open Food Facts מאז 2012, הוסיפו מוצרים, צילמו אותם והקלידו את הפרטים שלהם בוויקיפדיית המזון האדירה שלנו!</p>
<p>בזכותך הצלחנו לבנות את מסד נתוני מוצרי המזון הפתוח הגדול בעולם.</p>
<p>מדובר במסד נתונים אזרחי ושיתופי כיוון שמזון הוא העסק של כולנו - לא רק של תעשיות המזון והחקלאות והרשויות הציבוריות - וכולנו יכולים לשפר את השקיפות.</p>
<p>מדובר במסד נתונים חופשי, פתוח וציבורי כיוון שמידע על מוצרי מזון הוא לטובת הכלל ועליו להישאר ציבורי ולאפשר שימוש חוזר על ידי הכלל לכל מטרה שהיא: הבנת תוויות והשוואת מוצרים עבור הצרכנים אך גם למטרות מדעיות, מחקרים עתונאיים, מדיניות ציבורית מבוססת נתונים וכו׳.</p>
<p>מדובר במסד נתונים שיתופי, עצמאי מהתעשייה וללא מטרות רווח כדי לוודא שטובת הכלל נותרת המטרה היחידה שלנו.
</p><p>מדובר בססיס פתוח לכל סוגי הפרטים על המוצר, אליהם אנו מוסיפים עוד ועוד שדות ועוד תחומים, כדי שנוכל לגעת בכל הנושאים הקשורים במזון לרבות אלו המשפיעים על הבריאות, על הסביבה ועל החברה שלנו.</p>
<p>מדובר במסד נתונים גלובלי, כדי לענות על הבעיות האלו באופן גלובלי ולעודד את הפצת דרכי הפעולה המיטביות לכל מקום בעולם.</p>
<p>Open Food Facts זו דוגמה נהדרת לכך שכל אחד מאתנו יכול להביא את השינוי:</p>
<ul>
<li>בזכות קידום הבחירה של כל אחד ואחת מאתנו באמצעות היישומון של Open Food Facts או בעזרת כל אחד מהיישומונים שמשתמשים במסד הנתונים.</li>
<li>בזכות השתתפות בבניית מכנה משותף טוב למען כולם, הוספת מוצרים או השלמת מידע ב־Open Food Facts.</li>
</ul>
<p>הגעה למיליון מוצרים היא הצלחה אדירה ופרס נהדר על המאמצים של כל אחד מאתנו ב־7 השנים שחלפו. זאת גאווה שיתופית. מיליון תודות לכל מי שהיה מעורב במיזם או תרם לו!</p>
<p>כמובן שיש עוד המון דברים לעשות, אנו עדיין זקוקים לעזרתך:</p>
<p>להמשיך להרחיב את מסד הנתונים באמצעות היישומון של Open Food Facts והוספת מוצרים.</p>
<p>לוודא שהמיזם יאריך שנים בזכות תרומה לאגודת Open Food Facts כדי לסייע לנו לכלכל את הפעילות שלנו במהלך 2020.</p>
