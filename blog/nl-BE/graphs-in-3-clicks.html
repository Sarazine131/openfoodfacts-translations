	
  <b>Als een plaatje 1000 woorden waard is, is het ook 1000 getallen waard!
  </b>Je kunt nu eenvoudig de gegevens van jouw productselectie, uit de <a href="https://world.openfoodfacts.org">Open Food Facts</a> verzameling,  in een grafiek visualiseren.
  <br>
  <br>
  Start met het invullen van het geavanceerde zoekformulier (de link getiteld <a href="https://world.openfoodfacts.org/cgi/search.pl">Geavanceerde zoekopdrachten en kaarten </a>, de link rechtsboven op de site). Geef vervolgens de criteria aan waarop je wilt zoeken   (naam, categorieën, labels, merken, voedingswaarde etc.) en voer de zoekopdracht uit.
  <br>
  <br>
  De producten worden getoond op 2 assen die jij kiest. Voorlopig kunnen het alle voedingsstoffen zijn of het aantal toevoegingen.
  <br>
  <br>
  Dit is wat je krijgt als je de categorie frisdranken, verzameld tijdens <a href="https://world.openfoodfacts.org/operation-sodas">de Frisdrank Operatie</a>, plot op basis van hun suikergehalte en het aantal bevattende additieven:
  <br>
  <br>
  <a href="https://world.openfoodfacts.org/cgi/search.pl?action=process&amp;tagtype_0=categories&amp;tag_contains_0=contains&amp;tag_0=sodas&amp;sort_by=product_name&amp;page_size=20&amp;axis_x=sugars&amp;axis_y=additives_n&amp;graph_title=Sugars%20and%20additives%20in%20sodas&amp;series_organic=on&amp;series_fairtrade=on&amp;series_with_sweeteners=on&amp;generate_graph_scatter_plot=1">
    <img title="Suikers en additieven in frisdrank" src="https://fr.blog.openfoodfacts.org/images/sucres_et_additifs_dans_les_sodas.png" alt="Suikers en additieven in frisdrank" width="634" height="403" vspace="10" style="border:1px solid;">
  </a>
  <br>
  <br>
  Bij elke grafiek die je genereert, heb je een <a href="https://world.openfoodfacts.org/cgi/search.pl?action=process&amp;tagtype_0=categories&amp;tag_contains_0=contains&amp;tag_0=sodas&amp;sort_by=product_name&amp;page_size=20&amp;axis_x=sugars&amp;axis_y=additives_n&amp;graph_title=Sucres%20et%20additifs%20dans%20les%20sodas&amp;series_organic=on&amp;series_fairtrade=on&amp;series_with_sweeteners=on&amp;generate_graph_scatter_plot=1">link naar de grafiek</a> die je kunt delen op sociale netwerken, via e-mail etc.
  <br>
  <br>
  De grafiek op de site is dynamisch: door met de muis over elk punt te zweven, kan je het bijbehorende product bekijken met een link naar de volledige productpagina.  <br>
  <br>
  Afhankelijk van de producten die je gekozen hebt, kan je de meest relevante assen kiezen, bijvoorbeeld het zout- en vetgehalte voorvlees, koolhydraten en vetten voor ontbijtgranen, etc.  <br>
  <br>
  <b>Nog meer grafische mogelijkheden
    <br>
  </b>
  <br>
   Deze "Puntenwolk" -grafiek is het eerste type grafiek dat direct op Open Food Facts kan worden gemaakt. Je kunt natuurlijk nog veel meer doen door de gegevens te downloaden en deze te analyseren met software zoals LibreOffice, Google Refine of Microsoft Excel. Het maken van eenvoudige afbeeldingen op Open Food Facts, is te maken in 2 stappen. En dat is veel minder werk dan het eerst downloaden en bewerken in een aparte applicatie. De Open Food Facts gegevens zijn zo nog toegankelijker voor iedereen.
  <br>
  <br>
  Het ontwikkelen van grafische mogelijkheden op Open Food Facts heeft nog een ander voordeel: we kunnen ons specifieke functies voorstellen die aangepast zijn aan levensmidelen. Denk bijvoorbeeld aan een grafiek om de kleurstoffen die in producten worden gebruikt, te visualiseren als een "cirkeldiagram", waarbij de kleur van elke plak voor elke combinatie van kleurstoffen wordt berekend. Voor kazen waarvan de mooie korst is gekleurd met karmijnrode (rood) en annatto (geel), zouden we een mooie oranje plak hebben.
  <br>
  <br>
  <b>En wat zijn jouw ideeën?    <br>
  </b>
  <br>
  Wat voor soort afbeeldingen zou je willen kunnen maken met de gegevens van Open Food Facts? Het spreekt voor zich dat cirkeldiagrammen hun plaats hebben op Open Food Facts. ;-)
  <br>
  <br>
  Welke andere gegevens zouden interessant zijn om te visualiseren op de assen van de "productwolk"?  <br>
  <br>
  Als je interessante afbeeldingen maakt, kun je ze als reactie op dit artikel delen. Ik ben erg geïnteresseerd om te zien hoe dit soort functies kan worden gebruikt en nuttig is.  <br>
  <br>
  Opmerking: Voordat je een grafiek publiceert, is het een goed idee om op de meest extreme punten naar de bijbehorende producten te kijken. Een fout bij het invoeren van gegevens is altijd mogelijk, dus als een waarde erg hoog of heel laag lijkt, is het een goed idee om het nogmaals te controleren.
