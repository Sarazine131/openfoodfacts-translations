<h3>1 мільйон продуктів і 1 мільйон подяк всім учасникам Open Food Facts!</h3>
<p>База даних Open Food Facts тепер має відомості про 1 мільйон продуктів зі всього світу! Вельможно дякуємо десяткам тисяч людей, які приєдналися до проекту Open Food Facts з 2012 року, які додали продукти, сфотографували їх та внесли свою інформацію до нашої чудової Вікіпедії їжі!</p>
<p>Завдяки вам ми змогли разом створити найбільшу відкриту базу даних харчових продуктів у світі.</p>
<p>Open Food Facts - це громадська, колективна база даних, тому що їжа – це справа кожного (а не лише агропромисловості та органів державної влади), і всі ми можемо брати участь у проекті, щоб забезпечити більшу прозорість.</p>
<p>Це безкоштовна, відкрита та публічна база даних, тому що інформація про харчові продукти становить суспільний інтерес. І саме тому вона має бути загальнодоступною та може використовуватися будь-ким для будь-яких цілей: "розуміння" продукту за етикеткою та порівняння продуктів споживання, а також наукові дослідження, журналістські розслідування, державна політика на основі даних тощо.</p>
<p>Це некомерційна спільна база даних, незалежна від компаній харчової та взагалі будь-якої індустрії, щоб гарантувати, що загальні інтереси залишаються нашим єдиним орієнтиром.
</p><p>Це відкрита база для всіх типів інформації про продукти, в якій ми додаємо все більше і більше полів до все більшої кількості доменів. Це робиться для того, щоб вона могла вирішувати всі питання, пов’язані з їжею, наприклад ті, які впливають на наше здоров’я, навколишнє середовище та суспільства.</p>
<p>Це глобальна база даних для вирішення цих проблем у всьому світі та заохочення поширення найкращих практик у всьому світі.</p>
<p>Open Food Facts є чудовим прикладом того, що будь-хто з нас може стати людиною, що міняє світ навколо себе:</p>
<ul>
<li>за її власним вибором за допомогою мобільного додатка Open Food Facts або однієї з багатьох інших програм, які використовують нашу базу даних.</li>
<li>беручи участь у створенні загального блага, додаючи продукти або заповнюючи інформацію про Open Food Facts.</li>
</ul>
<p>Досягнення 1 мільйона продуктів – це великий успіх і велика нагорода за зусилля кожного з нас протягом останніх 7 років. Ми разом можемо цим дуже пишатися. Мільйон спасибі всім, хто долучився до проекту чи підтримує його!</p>
<p>Звичайно, попереду ще багато роботи, і нам потрібна ваша допомога:</p>
<p>Щоб продовжувати розширювати базу даних, користуйтеся програмою Open Food Facts і додавайте продукти до неї.</p>
<p>Щоб забезпечити стабільність проекту, ви можете зробити пожертву асоціації Open Food Facts, і таким чином сильно допомогти нам у фінансуванні наших дій у 2020 році.</p>
