<h3>1 milion de produse și 1 milion de mulțumiri tuturor colaboratorilor Open Food Facts!</h3>
<p>Open Food Facts are acum 1 milion de produse alimentare în întreaga lume! Mulțumiri uriașe zecilor de mii de oameni care s-au alăturat proiectului Open Food Facts din 2012, care au adăugat produse, le-au fotografiat și au introdus informația lor în marea noastră Wikipedia de mâncare!</p>
<p>Datorită ție, am reușit să construim împreună cea mai mare bază de date deschisă de produse alimentare din lume.</p>
<p>Este o bază de date cetățenească și colaborativă, pentru că alimentaţia este o afacere a tuturor - nu doar a industriei agroalimentare şi a autorităţilor publice - şi putem fi cu toţii actori pentru a aduce mai multă transparenţă.</p>
<p>Este o bază de date gratuită, deschisă și publică, deoarece informațiile despre produsele alimentare sunt de interes public și, prin urmare, trebuie să fie publice și reutilizabile în mod liber de către toată lumea pentru toate scopurile: înțelegerea etichetelor și compararea produselor pentru consumatori, dar și cercetare științifică, investigații jurnalistice, politici publice bazate pe date etc.</p>
<p>Este o bază de date non-profit, colaborativă, independentă de industrie, pentru a ne asigura că interesul general rămâne singurul nostru ghid.
</p><p>Este o bază deschisă pentru toate tipurile de informații despre produse, în care adăugăm din ce în ce mai multe câmpuri în tot mai multe domenii, pentru a putea aborda toate aspectele legate de alimentație, cum ar fi cele care au impact asupra sănătății, mediului și societății.</p>
<p>Este o bază de date globală, pentru a aborda aceste aspecte la nivel mondial și pentru a încuraja diseminarea celor mai bune practici în întreaga lume.</p>
<p>Open Food Facts este un exemplu minunat că oricare dintre noi poate fi un factor de schimbare:</p>
<ul>
<li>cu propriile alegeri folosind aplicația mobilă Open Food Facts sau una dintre multele alte aplicații care folosesc baza noastră de date.</li>
<li>prin participarea la construirea unui bun comun, adăugând produse sau completând informații despre Open Food Facts.</li>
</ul>
<p>A ajunge la 1 milion de produse este un mare succes și o mare recompensă pentru eforturile fiecăruia dintre noi în ultimii 7 ani. Putem fi împreună foarte mândri de asta. Un milion de mulțumiri tuturor celor care sunteți implicați în proiect sau îl susțineți!</p>
<p>Desigur, mai sunt multe de făcut și avem nevoie de ajutorul tău:</p>
<p>Pentru a continua creșterea bazei de date, folosind aplicația Open Food Facts și adăugând produse.</p>
<p>Pentru a asigura sustenabilitatea proiectului, făcând o donație către asociația Open Food Facts pentru a ne ajuta să ne finanțăm acțiunile în 2020.</p>
