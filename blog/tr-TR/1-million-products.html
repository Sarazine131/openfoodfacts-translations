<h3>1 milyon ürün ve Open Food Facts'e katkıda bulunan herkese 1 milyon kere teşekkürler!</h3>
<p>Open Food Facts artık dünya çapında 1 milyon gıda ürününe sahip! 2012'den beri Open Food Facts projesine katılan, ürünler ekleyen, fotoğraflayan ve bilgilerini harika yemek Wikipedia'mıza giren on binlerce kişiye kocaman teşekkürler!</p>
<p>Sayenizde, dünyanın en büyük açık gıda ürünleri veritabanını bir araya getirebildik.</p>
<p>Bu vatandaş ve iş birliğine dayalı bir veri tabanıdır, çünkü gıda herkesin işidir - sadece tarım-gıda endüstrisi ve kamu otoritelerinin değil - ve hepimiz daha fazla şeffaflık getirmek için katılımcı olabiliriz.</p>
<p>Bu, özgür, açık ve kamuya ait bir veri tabanıdır, çünkü gıda ürünleri hakkındaki bilgiler kamu yararınadır ve bu nedenle herkese açık ve herkes tarafından bütün amaçlar için serbestçe kullanılabilir olması gerekmektedir: tüketiciler için etiketleri anlamak ve ürünleri karşılaştırmak, aynı zamanda bilimsel araştırma, gazetecilik soruşturmaları, veriye dayalı kamu politikaları, vb.</p>
<p>Genel menfaatlerin tek rehberimiz olmasını sağlamak için sektörden bağımsız, kar amacı gütmeyen, iş birliğine dayalı bir veritabanıdır.
</p><p>Sağlığımızı, çevremizi ve toplumumuzu etkileyen gıda ile ilgili tüm konuları ele alabilmesi için, gittikçe daha fazla konuda daha fazla alan eklediğimiz tüm ürün bilgileri için açık bir temeldir.</p>
<p>Bu sorunları küresel olarak ele almak ve dünya üzerinde en iyi uygulamaların yayılmasını teşvik etmek için küresel bir veritabanıdır.</p>
<p>Open Food Facts, herhangi birimizin bir değişim yaratabileceğinin harika bir örneğidir:</p>
<ul>
<li>Open Food Facts mobil uygulamasını veya veritabanımızı kullanan diğer birçok uygulamadan birini kullanarak kendi seçimleriyle.</li>
<li>ortak bir ürünün inşasına katılarak, ürün ekleyerek veya Open Food Facts'te bilgileri tamamlayarak.</li>
</ul>
<p>1 milyon ürüne ulaşmak büyük bir başarıdır ve son 7 yıldır her birimizin çabaları için büyük bir ödüldür. Toplu olarak bununla gurur duyabiliriz. Projeye katılan veya destekleyen herkese bir milyon kere teşekkürler!</p>
<p>Elbette daha yapacak çok şey var ve yardımınıza ihtiyacımız var:</p>
<p>Open Food Facts uygulamasını kullanarak ve ürünler ekleyerek veritabanını büyütmeye devam etmek.</p>
<p>2020'deki eylemlerimizi finanse etmemize yardımcı olmak için Open Food Facts derneğine bağış yaparak projenin sürdürülebilirliğini sağlamak.</p>
